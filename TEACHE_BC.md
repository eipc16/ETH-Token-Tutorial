﻿# Teache Web3.0

## Słownik

* **Blockchain** - jest niczym innym jak bazą danych, wyjątkowy jest jednak sposób w jaki są przechowywane dane. Zamiast trzymać wszystkie wrażliwe informacje w jednym centralnym miejscu są reprezentowane przez ciąg bloków, z których każdy posiada wiedzę na temat poprzedniego bloku. Zapewnia to bezpieczeństwo danych, ponieważ ewentualny intruz ingerując w dowolny blok musiałby także zmodyfikować wszystkie bloki po nim poprzedzające. O ile to zadanie wydaje się wykonalne, dokonanie tego utrudnia fakt, iż ów ciąg łańcuchów nie jest przechowywany w jednym miejscu - jego kopie są rozprzestrzenione w otwartej sieci Peer2Peer. Ostatecznie intruz, aby sfałszować informacje w blockchainie musiałby zmodyfikować blok i wszystkie bloki po nim następujące oraz dodatkowo dokonać tego na każdej kopii blokchainu w sieci P2P.
* **Smart-Contract** - program funkcjonujący w oparciu o technologię blockchain służacy do kontroli transferu m.in. cyfrowych walut. Za jego pomocą możemy budować aplikacje czy tworzyć skrypty, które można zapisywać w blockchainie.
* **Ethereum** - zdecentralizowana platforma wykorzystująca blockchain, która korzysta z smart-contractów. Aplikacje działające na tej platformie są wolne od cenzury, oszustw, intefrenecji osób trzecich oraz posiadają zerowy downtime.
* **Main Network** - główna sieć Ethereum przechowująca wszystkie aplikacje, skrypty, umowy i stany portfeli użytkowników
* **Test Network** - kopia głównej sieci Ethereum pozwalająca na testowanie działania aplikacji w porcesie produkcyjnym. Istnieje wiele takich sieci testowych, np. Ropsten, Kovan i Rinkeby. Programiści mogą uruchamiać na nich swoje aplikacje bez żadnych kosztów transakcyjnych.
* **Token** - wirtualny żeton, który może pełnić rolę pieniądza, ale także jako kryptograficzne potwierdzenie własności czy produkt. Sieć Ethereum pozwala na generowanie własnych tokenów, które będą korzystały z jego blockchainu. Mogą one wtedy służyć do płatności lub posiadać jakieś funkcje w zdecentralizowanych aplikacjach (dApps) zbudowanych na sieci Ethereum.
* **Portfel** - jest swego rodzaju sejfem służącym do przechowywania kryptowalut, służy do wykonywania transkacji takich jak wysyłanie i odbieranie kryptowalut. Może przyjąć format aplikacji lub rozszerzenia do przeglądarki, jednak istnieją także portfele sprzętowe, np. w postaci pendrive'a. Przykładowymi portfelami są Trezor, MetaMask. Portefele służą także do jednoznacznej identyfikacji użytkowników.
* **dApp** - zdecentralizowana aplikacja tworzona w oparcie o technologię blockchain. W odróżnieniu od zwykłych aplikacji nie posiadają one centralnego ośrodka, które je kontroluje. Znaczy to, że ich kod jest publicznie dostępu (open-source) co prowadzi do tego, że każdy użytkownik Internetu może zapoznać się z ich zasadą działania. Zdecentralizowane aplikacje napędzane są ekonomią tokenów, które zachęcają do korzystania z aplikacji. Ethereum jest jedną z platform do tworzenia aplikacji zdecentralizowanych.

## Technologia blockchain w Teache

Aplikacja Teache służy do wymiany swojej wiedzy między użytkownikami. Z racji, iż głównym targetem aplikacji są zwykli użytkownicy Internetu, którzy niekoniecznie posiadają wiedzę na temat technologii Blockchain czy kryptowalut, zdecydowaliśmy się na stworzenie hybrydy łączącej te dwa różne rodzaje aplikacji. Główna logika biznesowa jest przetwarzana na głównym serwerze, który obsługuje między innymi wystawianie ogłoszeń czy prowadzenie rozmów z innymi użytkownikami za pomocą Chatu. Część zdecentralizowana natomiast będzie dodatkiem pozwalającym użytkownikom na zarabianie na wiedzy, którą posiadają oraz uzyskiwanie profitów z korzystania z aplikacji.
Jako, że łączymy dwie różne technologię, zdecydowaliśmy się, że każdy użytkownik będzie miał możliwość dołączenia do swojego konta adresu swojego portfela (ale nie jest to konieczne do korzystania z aplikacji). Adresy portfeli użytkowników blockchainu są publiczne, tak samo jak ich stan, dlatego nie jest konieczne wprowadzenie zabezpieczeń, które będą je ukrywać. Z tego też powodu serwis obsługujący transakacje między użytkownikami będzie działał głównie po stronie front-endu. Takie rozwiązanie nie wpłynie w żaden sposób na odbiór przez użytkowników niezwiązanych z kryptowalutami jednocześnie oferując dodatkowe funkcjonalności dla tych, którzy korzystają z technologii blockchain. Będą oni w stanie przeprowadzać między sobą bezpieczne i niemożliwe do podrobienia transakcje, w ktore my, jako deweloperzy, nie jesteśmy w stanie ingerować.

W celu zaimplementowania zdecentralizowanego serwisu transakcyjnego uruchomimy swój własny token (o nieokreślonej jeszcze nazwie i symbolu) oparty na Ethereum. Token ten będzie umożliwiał wysyłanie i odbieranie wirtualnych pieniędzy od innych użytkowników serwisu oraz promowanie swoich ogłoszeń za określoną cenę. Przykładowo użytkownik będzie mógł "wyróżnić" swoje ogłoszenie spośród innych na określony czas. Takie ogłoszenie będzie pojawiało się na przodzie wyników wyszukiwanie oraz posiadało stylowanie odróżniające je od reszty ogłoszeń. Aby tego dokonać konieczne będzie stworzenie porfela, który będzie "właścicielem tokenu" i do którego będą wpłacane środki wykorzystywane przez użytkowników. Przewidujemy także, jeśli pozwoli na to czas, ranking użytkowników. Osoby na szczycie tego rankingu będą otrzymywały z głównego portfela tokeny, jako uznanie za ich udział w rozwoju aplikacji.

Jako, że transakcje na głównej sieci Ethereum nie są darmowe, konieczne będzie wykorzystanie Test Netu, który pozwoli nam na przetesowanie logiki działania serwisu transakcyjnego bez wkładu finansowego. Przy tworzeniu aplikacji wykorzystana zostanie sieć testowa Rinkeby. Wykorzystanie technologii React.js i Truffle pozwoli nam na wydanie aplikacji, w kilku prostych linijkach kodu podanych poniżej ([Odnośnik](##deploy-kontraktu)).

## TL;DR

1. Teache będzie hybrydą pomiędzy zwykła aplikacją, a aplikacją typu dApp.
2. Stworzony zostanie unikalny token służący do dokonywania transakcji w serwisie.
3. Jego obecność nie utrudni w żaden sposób korzystanie z aplikacji dla zwykłych użytkowników, a jedynie da dodatkowe funkcjonalności tym, którzy z niego korzystają.
4. Użytkownicy będą w stanie przelewać tokeny innym użytkownikom (np. za pomoc w nauce), odbierać tokeny od innych użytkowników oraz promować swoje ogłoszenia na określony czas.
5. W miarę możliwości zostanie wprowadzony system rankingowy, który będzie nagradzał najbardziej aktywnych użytkowników.
6. Serwis transakcyjny będzie uruchomiony na testowej sieci Rinkeby.
7. W głównej bazie danych będą przechowywane publiczne adresu portfeli użytkowników, którzy zdecydują się na jego podpięcie.